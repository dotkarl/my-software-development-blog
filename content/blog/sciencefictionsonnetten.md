---
title: "Sciencefictionsonnetten"
author: "Karl van Heijster"
date: 2024-01-19T11:20:24+01:00
draft: true
comments: true
tags: ["poÃ«zie"]
summary: "*Ik ontdek hightech, ja zo kek als Neo / zo hack ik krek. Maar dan zonder trenchcoat / of lenig liefje, geen zonnebril ook, / vandaar dat ik er minder cool uitzie-o.*"
---

**Borrelmix Reloaded**

<br>

Verjaardag na dag is het raak. Steeds als

ik beken dat ik whitehathacker ben,

vraagt tante: 'Is dat niet illegaal?' en

oom: 'Zoals in die film?' Ik antwoord vals:

<br>

'Ik ontdek hightech, ja zo kek als Neo

zo hack ik krek. Maar dan zonder trenchcoat

of lenig liefje, geen zonnebril ook,

vandaar dat ik er minder cool uitzie-o,

<br>

er is ook geen agent die mij bespiedt:

ik werk voor het systeem, niet het verzet.

Ik ben staatsdienaar, overheidskadet --

gelukkig maar: kung fu kan 'k ook al niet.'

<br>

De familiekring valt toch even stil.

Neef knikt beleefd: 'Je nam de blauwe pil.'

<br>
<br>


**Judgment Day**

<br>

Dinsdag waarschuwt zo'n Schwarzenegger-tiep

(stem als een robot -- een kast, een kerel),

dringend voor het eind van heel de wereld

met de groeten van ChatGPT.

<br>

'Elke techniek kent toch voor- en tegenstanders,'

zo sus ik. 'Mijn maat -- heel aardig, programmeert 

voor onz' defensie, heel vaardig, luchtafweer,

faciliteert zo de waterlanders

<br>

van de vijand -- dus hij blikt en zegt:

"Man, ik werk, de hele tijd, zelfs op 't toilet

aan een leuk nieuw project, 't heet SkyNet." --

wat voor schoft ziet daarin nu iets slechts?'

<br>

'k Dacht nog: hij bedankt met *see ya later*,

dus dat is hoop ik geen Terminator!
