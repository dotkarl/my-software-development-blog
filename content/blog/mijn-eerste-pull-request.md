---
title: "Mijn Eerste Pull Request"
author: "Karl van Heijster"
date: 2021-05-21T11:46:50+02:00
draft: true
comments: true
tags: []
summary: ""
---

*mini* thema

Line break issue gefixt

Twee regels code: zo bescheiden kan een begin zijn

Volgende stap: i18n toevoegen. Dit was wel wat meer werk. Maar je leert hier heel veel van. O trouwens, de implementatie daarvan heb ik vrijwel volledig van *tale* afgekeken. *tale* is geweldig.


## Mini


Het tweede thema, [*mini*](https://themes.gohugo.io/hugo-theme-cactus-plus/), beviel me op het eerste gezicht een stuk beter. Het logo boven de blogs vond ik smaakvol. Het lettertype is wat kleiner, dat vond ik wel iets hebben, iets... ik weet niet, ontwikkelds misschien? 


Deze keer, voordat ik keek hoe mijn blog in op z'n *mini*'s uit zou zien, keek ik eerst even de code door. Die zag er erg verzorgd uit, gelukkig maar.


Ik haalde de code binnen en werd enthousiast. Maar ook hier geldt weer: je hebt niet lang nodig om erachter te komen wat je mist ten opzichte van wat je nu hebt. Geen i18n, bijvoorbeeld, dat is wel een pak minder. En... waarom breken die woorden zo raar af? Wat blijkt: *mini* vult de regel gewoon uit tot het eind en gaat op de volgende regel vrolijk verder, einde van een woord of niet. Een vreselijke en onbegrijpelijke keuze, als je het mij vraagt. Het maakt van een mooi minimalistisch thema een vreselijke bende.


Gelukkig was het niet moeilijk om dit euvel te fixen. Ik besloot er meteen een pull request voor aan te maken op de source code - mijn eerste bijdrage aan de Open Source community! (Maar dat is iets voor een volgende blog.)


Dat beviel zo goed, dat ik meteen besloot om i18n toe te voegen, met ondersteuning voor het Nederlands, uiteraard. Het is tekenend voor hoe serieus ik dit thema nam als kandidaat.


Er is nog wel een klein puntje dat me tegenhoudt: het thema plaatst een spatie na elke link. Als je in het luchtledige linkt is dat niet erg, maar zodra er een leesteken zoals een punt of een afsluitend haakje achteraan komt, ziet het vreselijk uit. Hoe langer ik ernaar kijk, hoe meer het lettertype me ook tegen gaat staan. De gewetensvraag: moet ik er langer naar kijken of niet?


## Conclusie


*mini* is een serieuze concurrent van *tale*, dat moet gezegd worden. Maar hoe langer ik bezig was met andere thema's, hoe meer het me opviel hoe net *tale* is opgezet. Het is mooi minimalistisch, makkelijk uit te breiden, heeft i18n... Het is duidelijk een thema dat met veel zorg is uitgecodeerd.


Dit was me bijvoorbeeld nooit opgevallen: op de homepagina is de complete tekst - datum, titel, preview - aanklikbaar. Dat is z√≥ gebruiksvriendelijk. Als je dit gewend bent, valt het je pas op hoe lomp een *Lees meer*-knop is.


Dus ja, *tale* blijft voorlopig. Niet slecht voor het eerste wat ik tegenkwam.
