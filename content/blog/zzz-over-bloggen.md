---
title: "Over Bloggen"
author: "Karl van Heijster"
date: 2021-06-05T21:42:02+02:00
draft: true
comments: true
tags: []
summary: ""
---

Ik heb me nog nooit zo *in control* gevoeld over mijn eigen leerproces, als sinds ik deze blog begonnen ben.


Dit zijn enkele voordelen van het bijhouden van een blog.


## Voordeel #1


Je ontwikkelt de gewoonte om aantekeningen te maken van dingen die je opvallen in je dagelijkse werkzaamheden. 


Lees je iets interessants? Schrijf eens op wat nu precies datgene is dat jouw interesse activeert. Hoe verhoudt dat zich tot iets wat je zelf op je werk meemaakt?


Kom je een interessant probleem tegen? Schrijf eens op wat dat dan precies is, en hoe je ermee omgaat. 


## Voordeel #2


Door het op te schrijven, verwerk je je gedachten beter dan wanneer je ze in je hoofd laat razen. Je verwerkt ze zelfs beter dan wanneer je ze hardop uitspreekt.


Bijkomend voordeel is dat je er altijd naar terug kunt gaan. Je vergeet wat je opschrijft minder snel, maar als je het dan toch vergeet, dan kun je er nog altijd naar teruggaan.


## Voordeel #3


Het dwingt je je gedachten te formuleren. Je oefent jezelf in communicatie. Hoe zorg je ervoor dat datgene waar je mee worstelt helder en welonderscheiden wordt gepresenteerd? Welke denkstappen moet je allemaal nemen om te kunnen volgen wat je zegt?


## Voordeel #4


Als je jezelf oplegt om te moeten schrijven, dan merk je heel snel waar je interesses echt liggen en waar niet. Twee blogs per week is een uitdagend tempo - niet te rustig, maar ook niet uitputtend -, maar omdat vol te blijven houden, moet je je houden bij de dingen die je leuk vindt om over te schrijven. Als je merkt dat het je energie kost om een blog eruit te tikken, dan ben je waarschijnlijk over het verkeerde onderwerp aan het schrijven. (Aangenomen dat je een beetje makkelijk schrijft, natuurlijk. Als je over niets makkelijk schrijft, dan blokkeer je jezelf waarschijnlijk mentaal. Laat het idee los dat je blog aan die en die verwachting moet voldoen!)


## Voordeel #5


Blogs kunnen een gelegenheid zijn voor feedback. Daarvoor moet je natuurlijk wel lezers hebben. Zelfs als je ze niet hebt, biedt een blog echter voordelen.
