---
title: "Een kerstgedicht"
author: "Karl van Heijster"
date: 2022-12-23T08:35:17+01:00
draft: true
comments: true
tags: ["poëzie", "productieverstoring"]
summary: "*Elke vogel zingt zijn lied maar de app werkt nu dus niet. / In de volle maan, zet je laptop aan. / Tik tik tik, tak tak tak, laat de code stromen: / De fix zal snel komen!*"
---

**Midden in een winternacht**

<br>

Midden in een winternacht kwam het telefoontje.

SRE stond in de wacht, op een klaag’rig toontje:

<br>

Elke vogel zingt zijn lied maar de app werkt nu dus niet.

In de volle maan, zet je laptop aan.

Tik tik tik, tak tak tak, laat de code stromen:

De fix zal snel komen!

<br>

Vloeken klonken overal, geslachtsdelen en ziekten,

toen de dev gans geel van gal d’errorlogs in spiekte.

<br>

Elke vogel zingt zijn lied maar de app werkt nu dus niet.

In de volle maan, zet je laptop aan.

Tik tik tik, tak tak tak, laat de code stromen:

De fix zal snel komen!

<br>

Bij het krieken van de dag, voelt de dev zich stom, ja.

Want de configuratie miste een puntkomma.

<br>

Elke vogel zingt zijn lied en de app die deed het niet.

Veeg nu weg die traan, laat je koffie staan.

Klik klik klik, laptop uit, ‘t is tijd om te dromen:

*De fix is gekomen!*
