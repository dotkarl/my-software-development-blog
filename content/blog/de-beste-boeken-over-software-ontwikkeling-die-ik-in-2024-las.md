---
title: "De beste boeken over software ontwikkeling die ik in 2024 las"
author: "Karl van Heijster"
date: 2024-10-25T15:35:20+02:00
draft: true
comments: true
tags: ["boeken", "toplijsten"]
summary: "Het is weer die tijd van het jaar!"
---

Het is weer die tijd van het jaar! (Klik voor [2020](/blog/21/05/de-beste-boeken-over-software-ontwikkeling-die-ik-in-2020-las/ "'De beste boeken over software ontwikkeling die ik in 2020 las'"), [2021](/blog/21/12/de-beste-boeken-over-software-ontwikkeling-die-ik-in-2021-las/ "'De beste boeken over software ontwikkeling die ik in 2021 las'"), [2022](/blog/22/12/de-beste-boeken-over-software-ontwikkeling-die-ik-in-2022-las/ "'De beste boeken over software ontwikkeling die ik in 2022 las'") en [2023](/blog/23/12/de-beste-boeken-over-software-ontwikkeling-die-ik-in-2023-las/ "'De beste boeken over software ontwikkeling die ik in 2023 las'").)


## Top 1 - 5


### 1. Kent Beck - [*Tidy First?: A Personal Exercise in Empirical Software Design*](https://www.oreilly.com/library/view/tidy-first/9781098151232/)


Helemaal aan het begin van het jaar las ik de tweede editie van [*Extreme Programming Explained*](https://www.oreilly.com/library/view/extreme-programming-explained/0201616416/) van [Beck](https://www.kentbeck.com/) met Cynthia Andres. En die had niet misstaan op deze lijst, ware het niet dat [James Shore](https://www.jamesshore.com/) me al met het gros van de ideeën erin bekend had gemaakt, in [*The Art of Agile Development*](https://www.jamesshore.com/v2/books/aoad2) (ook een tweede editie -- mijn [op één na favoriete boek van 2022](/blog/22/12/de-beste-boeken-over-software-ontwikkeling-die-ik-in-2022-las/ "'De beste boeken over software ontwikkeling die ik in 2022 las'")). Wat ik bedoel te zeggen is: het was een goed jaar om Kent Beck te lezen.


*Tidy First?* is zijn nieuwste boek, en die stelt de vraag: moet ik nu opruimen, of straks? Het antwoord is: *it depends*, maar liever nu. Omdat mooie code voor gelukkiger ontwikkelaars zorgt? Ook, maar bij Beck draait het om de knaken: in het derde deel van het boek geeft hij een interessante analyse van de economie van coderen. Ik schreef over deze verhandeling over empirische softwareontwikkeling in [deze](/blog/24/07/grote-refactorslagen-ondermijnen-vertrouwen/ "'Grote refactorslagen ondermijnen vertrouwen'"), [deze](/blog/24/08/refactoring-als-communicatiemiddel/ "'Refactoring als communicatiemiddel'"), [deze](/blog/24/09/gedrag-versus-structuur/ "'Gedrag versus structuur'"), een beetje in [deze](/blog/24/09/refactoring-en-hannah-arendt/ "'Refactoring en Hannah Arendt'") en [deze](/blog/24/09/semantische-bugs/ "'Semantische bugs'"), en [deze blog](/blog/24/10/karl-overdenkt-een-metafoor/ "'Karl overdenkt een metafoor'").


### 2. David Farley - [*Modern Software Engineering: Doing What Works to Build Better Software Faster*](https://www.oreilly.com/library/view/modern-software-engineering/9780137314942/)


Ook [Dave Farley](https://www.davefarley.net/) biedt een hoogover blik van wat het betekent softwareontwikkelaar te zijn -- of zoals hij het liever noemt: *software engineer*. Zijn pleidooi voor het gebruik van wetenschappelijke rationaliteit is een aanrader voor junior én senior. Voor de niet-lezers onder ons: zijn [YouTubekanaal](https://www.youtube.com/@ContinuousDelivery "Continuous Delivery @ YouTube") is ook een aanrader.


### 3. Frederick P. Brooks, Jr. - [*The Mythical Man-Month: Essays on Software Engineering (Anniversary Edition, 2nd Edition)*](https://www.oreilly.com/library/view/mythical-man-month-the/0201835959/)


Ik zal je eerlijk zeggen: het was voor mij een worsteling om door Fred Brooks' klassieke essaybundel over het managen van softwareprojecten heen te komen. Maar dat werd meer dan goed gemaakt door het fantastische essay [*No Silver Bullet*](https://en.wikipedia.org/wiki/No_Silver_Bullet "'No Silver Bullet', Wikipedia"), waarin de schrijver voorspelt dat alle nieuwe technische ontwikkelingen in programmeerland er niet in zullen slagen een verbetering van 10× te bewerkstelligen (in Brooks' tijd: objectgeoriënteerd programmeren, onder andere; in de onze: AI). 


Want die ontwikkelingen richten zich op de *accidentele* complexiteit in softwareontwikkeling. Een verbetering van 10× zou zich moeten richten op de *essentiële* complexiteit: erachter komen wat er überhaupt gemaakt moet worden. Met andere woorden: de essentie van softwareontwikkelen is niet *building the thing right*, het is *building the right thing*. 


### 4. Scott Wlaschin - [*Domain Modeling Made Functional: Domain-Driven Design and F#*](https://pragprog.com/titles/swdddf/domain-modeling-made-functional/)


[Scott Wlaschin](https://scottwlaschin.com/) is gek van [F#](https://fsharpforfunandprofit.com/ "F# for Fun and Profit") en van [Domain-Driven Design](/tags/domain-driven-design/ "Blogs met de tag 'domain-driven design'"). Het resultaat is het bewijs dat DDD niet voorbehouden is aan [objectgeoriënteerde](/tags/objectgeoriënteerd-programmeren/ "Blogs met de tag 'objectgeoriënteerd programmeren'") talen. -- Ik schreef verschillende keren over Wlaschin: [hier](/blog/24/09/bind-map-en-match/ "'Bind, Map en Match'"), [hier](/blog/24/07/imperatieve-options/ "'Imperatieve Options?'") en [hier](/blog/24/09/semantische-bugs/ "'Semantische bugs'"). Hij is oké.


### 5. Nicole Forsgren, Jez Humble, Gene Kim - [*Accelerate: The Science of Lean Software and DevOps: Building and Scaling High Performing Technology Organizations*](https://itrevolution.com/product/accelerate/)


De inhoud van *Accelerate* was al via verschillende conferentiepraatjes tot me gekomen. (Farley haalt het onderzoek ook aan in *Modern Software Engineering*.) Ik ben dus *late to the party*, maar toch is het de moeite waard om naar de bevindingen van [Forsgren](https://nicolefv.com/), [Humble](https://www.linkedin.com/in/jez-humble/) en [Kim](http://www.realgenekim.me/) te kijken -- het is immers het resultaat van hoogwaardig empirisch onderzoek. (Daar is Farley weer met zijn wetenschappelijke rationaliteit!)


Wijzen naar de bevindingen alleen is helaas nog niet genoeg gebleken om mijn team ervan te overtuigen [*trunk based development*](/tags/trunk-based-development/ "Blogs met de tag 'trunk-based development'") te proberen.


## Top 6 - 10

6. Wouter Groeneveld - [*The Creative Programmer*](https://www.manning.com/books/the-creative-programmer)
7. Cary Milsap - [*How to Make Things Faster: Lessons in Performance From Technology & Everyday Life*](https://www.oreilly.com/library/view/how-to-make/9781098147051/)
8. Jim Highsmith - [*Wild West to Agile: Adventurs in Software Development Evolution and Revolution*](https://jimhighsmith.com/)
9. Anna Skoulikari - [*Learning Git: A Hands-On and Visual Guide to the Basics of Git*](https://www.oreilly.com/library/view/learning-git/9781098133900/)
10. Simon J. Painter - [*Functional Programming with C#: Create More Supportable, Robust and Testable Code*](https://www.oreilly.com/library/view/functional-programming-with/9781492097068/)


## Top 11 (bonustip)


### 11. Hannah Arendt - [*The Human Condition (Second Edition)*](https://en.wikipedia.org/wiki/The_Human_Condition_(Arendt_book))


Het is *melig* om [Hannah Arendt](https://plato.stanford.edu/entries/arendt/ "'Hannah Arendt', Stanford Encyclopedia of Philosophy") op je tiplijst van *softwareboeken* te zetten. Maar Arendts fenomenologische analyse van het actieve leven leerde me daadwerkelijk iets over sommige aspecten van mijn werk. (-- O God, dat klinkt *nog* meliger.) Ik schreef er [hier](/blog/24/09/refactoring-en-hannah-arendt/ "'Refactoring en Hannah Arendt'") en [hier](MEER_REFACTORING_EN_HANNAH_ARENDT) over -- maar onder ons: dit boek is ook een aanrader als je *geen* softwreontwikkelaar bent.
