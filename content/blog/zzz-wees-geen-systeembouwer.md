---
title: "Zzz Wees Geen Systeembouwer"
author: "Karl van Heijster"
date: 2021-08-11T16:41:08+02:00
draft: true
comments: true
tags: []
summary: ""
---

In de filosofie heb je van die filosofen die we tegenwoordig "systeembouwers" noemen. Dat zijn filosofen die een bepaald probleem voor ogen hadden, maar dit in de loop van de tijd uit het oog zijn verloren. In plaats van hun probleem op te lossen, tuigden ze een enorm ingewikkeld systeem op dat als substituut voor een oplossing diende.


Zulke systemen zaten prachtig in elkaar. Twaalf categorieÃ«n, onderverdeeld in vier groepen van drie (voorbeeld hier; Kant? Aristoteles?).


Ik heb het altijd vreemd gevonden dat de metafysische grondstructuur van de werkelijkheid zo volmaakt harmonieus in elkaar zat.


De grap is natuurlijk: zo harmonieus steekt de wereld niet in elkaar. De filosofen in kwestie hebben zich mee laten slepen door hun gevoel voor schoonheid - niet voor waarheid -, en hebben daardoor iets gemaakt wat volmaakt in elkaar zit, maar op geen enkele manier de wereld weerspiegelt.


Als softwareontwikkelaars hebben we de luxe ons niet bezig te hoeven houden met de metafysische grondstructuur van de werkelijkheid, wat het ontwikkelen van onze applicaties aanzienlijk vereenvoudigt.


Maar dezelfde hang naar schoonheid die ik bij filosofen lachwekkend vind, is een valkuil die ik ook bij mezelf opmerk.


Dat gebeurt bijvoorbeeld wanneer je twee businessentiteiten een gelijkaardige structuur wil geven. Omdat dat eenvoudiger is om tegenaan te programmeren, niet omdat die gelijkaardige structuur gelijkaardige zaken in de wereld reflecteert.


Of wanneer je je API uitbreidt met CRUD-methoden voor bepaalde objecten, ook wanneer je front-end daar (nog) geen gebruik van maakt. In dat geval laat je je meevoeren door de symmetrie van het systeem. Schoonheid prevaleert dan boven functionaliteit.


Wat je aan het doen bent, is een systeembouwer zijn. Wat je niet aan het doen bent, is businesswaarde leveren.


Daarmee is niet gezegd dat een mooi systeem geen waarde in zichzelf heeft. Want een mooi opgezet systeem is ook makkelijker om in te werken, en motiveert ook om extra je best te doen geen boeltje van de code te maken.


Maar schoonheid moet geen doel op zich zijn. Elke minuut die je bezig bent een systeem op te poetsen, is een minuut die je had kunnen besteden aan het leveren van waarde.


Waarheid boven schoonheid - in de softwareontwikkeling net zozeer als in de filosofie.
