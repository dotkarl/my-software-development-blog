---
title: "Twee sonnetten over object oriëntatie"
author: "Karl van Heijster"
date: 2021-12-16T09:49:23+01:00
draft: true
comments: true
tags: ["objectgeoriënteerd programmeren", "poëzie"]
summary: "*Hoe programmeurs, die charmeurs, meisjes zien? / Hun hoofdje vol zorgen, hun lieve lach: / Da's een handvol data en wat gedrag - / Oftewel 'n object. Dan klinkt misschien // Politiek incorrect; dat is het niet. / Ook objecten zijn lief en zacht en teêr. / Ze ruiken zo heerlijk, smaken naar meer / Features, meer regels. Dan komt het verdriet.*"
---

**Oriëntatie**

<br>

Hoe programmeurs, die charmeurs, meisjes zien?

Hun hoofdje vol zorgen, hun lieve lach:

Da's een handvol data en wat gedrag -

Oftewel 'n object. Dan klinkt misschien

<br>

Politiek incorrect; dat is het niet.

Ook objecten zijn lief en zacht en teêr.

Ze ruiken zo heerlijk, smaken naar meer

Features, meer regels. Dan komt het verdriet.

<br>

Ook objecten neem je terug, altijd.

Zelfs als ze je rekening plunderen

En in je gezicht liegen, glunderend.

Dat is jouw single verantwoord'lijkheid.

<br>

Nee, eenmaal objectgeoriënteerd

Wil 'n arme programmeur niks anders meer!

<br>
<br>

**Objectificatie**

<br>

Geheid objectificeer ik altijd

Mooie meisjes in broze gesprekken.

Maar eer ik hun geheimen mag ontdekken,

Stamel ik lullig in mijn knulligheid:

<br>

“Vóór ik je gebruik, wil ik graag eerst checken

Of jij, miss nieuwe instantie, me niet spijt.

Er is niets zo'n afknapper als een meid

Wier implementatiedetails doorlekken.”

<br>

Och, dames als zij, ze zijn soms zo cru.

Dus hitsig bitsen ze: “Nee schatje, is nee,

‘t Gaat jou niet aan wat ik encapsuleer!”

<br>

Slechts haar publiek gezicht toont ze me nu,

De schaamstreek verborgen, want da’s privé -

Hm! En als 'k haar nu eens decompileer...?
