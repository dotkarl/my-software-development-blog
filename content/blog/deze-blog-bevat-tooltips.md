---
title: "Deze blog bevat tooltips"
author: "Karl van Heijster"
date: 2023-05-26T08:23:22+02:00
draft: true
comments: true
tags: ["boeken", "hugo", "leermoment"]
summary: "Je hebt van die dagen, dan blog je al ruim twee jaar en dan pas ontdek je dat Markdown tooltips ondersteunt."
---

Vaste lezers van *dotkarl* weten dat ik graag terug mag verwijzen naar eerdere blogs. Dan zeg ik dingen als: "zie *deze* en *deze* blog" (zie bijvoorbeeld [deze](/blog/23/05/waarom-zou-je-naar-tech-podcasts-luisteren/ "'Waarom zou je naar tech podcasts luisteren?'") en [deze](/blog/23/03/testen-met-productiedata/ "'Testen met productiedata'") blog).


Het nadeel van die manier van verwijzen is natuurlijk dat je als lezer geen idee waar je terechtkomt als je op die link klikt. (Hoewel, niet helemaal, want je browser vertelt je, linksonder in het scherm, wel wat de URL gaat zijn. Maar, eerlijk is eerlijk, erg gebruiksvriendelijk is dat niet.) Dat kan beter, zou je denken. 


## Tooltips


En het kan ook beter, daadwerkelijk. [Markdown](https://www.markdownguide.org/ "Markdown Guide") ondersteunt [tooltips](https://nl.wikipedia.org/wiki/Tooltip "'Tooltip', Wikipedia"). Als er een tooltip aanwezig is, dan krijgt de lezer wanneer deze met z'n muis over een link gaat, een hint te zien van wat er gebeurt als 'ie erop klikt.


Een tooltip toevoegen is een kwestie van een stringetje achter de URL te plakken in je Markdown plakken. [Kijk maar](https://www.karlvanheijster.com/ "Hé kijk, een tooltip!"):


```md
[Kijk maar](https://www.karlvanheijster.com/ "Hé kijk, een tooltip!")
```


Simpel toch!


Je hebt van die dagen, dan blog je al ruim twee jaar en dan pas ontdek je dat Markdown tooltips ondersteunt. 


## Lezen


Er zit een les in dit verhaal -- maar ja, welke? 


Ik denk: gebruik je zelfstudietijd niet alleen om *nieuwe* dingen te leren. Lees af en toe een boek over een technologie die je regelmatig gebruikt. Want het is haast een zekerheid dat die technologie meer herbergt dan je nu gebruikt. 


In dit geval is de technologie [Hugo](https://gohugo.io/ "Hugo documentatie") in het algemeen en Markdown in het bijzonder, en het boek [*Hugo in Action*](https://www.manning.com/books/hugo-in-action "'Hugo in Action', Manning") van [Atishay Jain](https://atishay.me/ "Atishay Jains blog"). Geen *must read* -- ik bedoel, ik houd het bloggen al een hele tijd vol zonder Atishays hulp --, maar wel leerzaam en prettig geschreven. 


Ik heb er pas 90 van de ruim 400 pagina's op zitten en ik ben nú al een betere blogger geworden. -- O, nog zo'n ding: wist je dat Markdown twee streepjes (`--`) omzet naar een lang streepje (--)? *jongenhoudopwantikgakapotvanaldienieuweinzichten!!*
