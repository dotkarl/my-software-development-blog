---
title: "Programmeren Op De Beat"
date: 2021-05-14T20:59:02+02:00
draft: true
comments: true
tags: ["concentratie", "muziek"]
summary: "Je kunt je afvragen of het verstandig is om muziek te luisteren tijdens het programmeren. Maar daar heb ik maling aan, want ik wil het vandaag hebben over mijn muziektips, *en dat ga ik doen ook!*"
---

Je kunt je afvragen of [het verstandig is om muziek te luisteren tijdens het programmeren](/blog/21/07/stoor-me-niet-ik-zit-in-the-zone). Maar daar heb ik maling aan, want ik wil het vandaag hebben over mijn muziektips, *en dat ga ik doen ook!*


In mijn ervaring zijn er twee soorten problemen in programmeerland: moeilijke en makkelijke. (Of een probleem in de eerste of in de tweede categorie valt, is overigens niet alleen afhankelijk van het probleem zelf, maar ook van de omgeving waar je in werkt, of je lekker in je vel zit, goed hebt geslapen, enzovoort.) Voor elk soort probleem bestaat een soort muziek.


## Moeilijke muziek


Voor moeilijke problemen heb je muziek nodig die je in staat stelt alleen te zijn met je gedachten. Eerst en vooral betekent dat: geen songteksten! Persoonlijk houd ik ervan als de muziek daarnaast een kalmerende uitwerking op me heeft. 


Spotify kent [diverse](https://open.spotify.com/playlist/37i9dQZF1DWYkztttC1w38?si=8be142a3a8994f8d) [playlists](https://open.spotify.com/playlist/37i9dQZF1DWVFeEut75IAL?si=3658bf33e7104c2a) [met](https://open.spotify.com/playlist/37i9dQZF1DWUvHZA1zLcjW?si=a982fe52e5c14969) [klassieke](https://open.spotify.com/playlist/37i9dQZF1DX7KrTMVQnM02?si=35879ca7eff348ee) [muziek](https://open.spotify.com/playlist/37i9dQZF1DWXUpC6mczRpA?si=0ab6c01532584b4c) [die](https://open.spotify.com/playlist/37i9dQZF1DWZYpU3rwrcAz?si=9f24ce8fcf59439f) [daar](https://open.spotify.com/playlist/37i9dQZF1DWU1JctQodQRj?si=aacb86e75a644882) [geschikt](https://open.spotify.com/playlist/37i9dQZF1DX2XWJkYVfE4v?si=98ecd73797c142f8) [voor](https://open.spotify.com/playlist/37i9dQZF1DX9dX3aBjsxqd?si=31895ff4992b4707) [zijn](https://open.spotify.com/playlist/37i9dQZF1DWUajed02NzWR?si=158dd46f003b4a2d). Mijn favoriet in dit genre is echter het album [*Bach: Contemplation*](https://open.spotify.com/album/02Koa96QFRsejQDA39Widn?si=f_Fb0FEVQw-quc9sCjMdlA), een fantastische selectie rustgevende stukken van [Johann Sebastian Bach](https://open.spotify.com/artist/5aIqB5nVVvmFsvSdExz408?si=mw7i_1fDQpKlfavTiHMJ8Q&dl_branch=1), gespeeld door pianiste [Anne Queffélec](https://open.spotify.com/artist/0VzF0TRE4XHQiTqDrEmvW1?si=hFXTSQE_SjWboc7g0yTY4g&dl_branch=1).


Klassieke muziek en programmeren gaan gevoelsmatig echter maar matig samen. Qua sfeer zou een [electronischer](https://open.spotify.com/playlist/37i9dQZF1DX5trt9i14X7j?si=391ad70daf014b57) geluid passender zijn. Voor écht moeilijke problemen luister ik daarom het liefst naar [ambient](https://en.wikipedia.org/wiki/Ambient_music): een genre minimalistische, veelal atmosferische muziek dat zichzelf expliciet tot doel heeft gesteld zo min mogelijk op te vallen. ([Hier](https://open.spotify.com/playlist/37i9dQZF1DWUrPBdYfoJvz?si=fe3d4be15f1b4253) een uitstekende overzichtsplaylist vol klassiekers in het genre.)


Wie "ambient" zegt, kan niet om het werk van [Brian Eno](https://open.spotify.com/artist/7MSUfLeTdDEoZiJPDSBXgi?si=ldc7nPdHTqiQdyykRTpCtg) heen. Zijn [*Ambient 1/Music For Airports*](https://open.spotify.com/album/063f8Ej8rLVTz9KkjQKEMa?si=vvld5s9fSzazBXLfvKsRsA) is een mijlpaal, en niet alleen omdat dat album het genre haar naam gaf. Opvolger [*Ambient, Vol. 2: The Plateaux Of Mirror*](https://open.spotify.com/album/5ma9r5NFV0poevmydI2qgO?si=Gw6YNYh8T7inKc60DTOpDA) is dankzij het dromerige pianospel van [Harold Budd](https://open.spotify.com/artist/3uOCouLFR4bVx0XeiQJSbl?si=URT5B-bnQEmeBi0-0eV7IQ) minstens zo goed. Ook [*Thursday Afternoon*](https://open.spotify.com/album/6AKF0REZoFiXMorWDpSiZt?si=H4Be-Be5QUecOQ-sR1sX7w) en [*Reflection*](https://open.spotify.com/album/4M33Lu2f5yApwDiPjVKXTl?si=7UL_XNVeQVa-n5TIUwse9Q) - beide één track van ruim een uur - zijn aanraders, net als het met [zijn broer Roger](https://open.spotify.com/artist/7JCthCuu5Wmxv2avqVFolo?si=CaMaKziNTUyKGaoPAKKQ6Q) opgenomen [*Mixing Colours*](https://open.spotify.com/album/7IPh831tMAre1SRBWzp5Vz?si=RUzvQXxIQlKExmuU4SZopg).


Eno's beste plaat is mijns inziens echter [*Apollo: Atmospheres And Soundtracks*](https://open.spotify.com/album/1Km58i317Pm5bQR3wPHKcO?si=5_UrKCz4QwG1UOx_sxtn1g), waarin hij de luisteraar trakteert op een muzikale reis door de ruimte. [*An Ending (Ascent)*](https://open.spotify.com/track/4ZknuVR2jOpMOcfwWpsuEr?si=5bdefbbd208f416e) wordt door menigeen als mooiste ambient-track allertijden bestempeld, maar wat mij betreft gaat [*Always Returning*](https://open.spotify.com/track/2Z81Ao2PO7UANNZBplQ29O?si=c5fcaf5a64f74efb) er met die prijs vandoor. Dit nummer mag op mijn begrafenis gedraaid worden.


Andere klassiekers in het genre zijn [*Structures From Silence*](https://open.spotify.com/album/4lu0DTSxRVeC1xcCIcaKlg?si=VE19GbamQd6MKbyzN6ZYEw) van [Steve Roach](https://open.spotify.com/artist/00gh6kmKYOu8xyorRxQm6a?si=JD7Xpd5YT1iBqAh2ocXEMw) en [*Selected Ambient Works 85-92*](https://open.spotify.com/album/7aNclGRxTysfh6z0d8671k?si=YzPDI-AASYeakcoyEd2kwg) en [*Selected Ambient Works Volume II*](https://open.spotify.com/album/17vHPMmoxN5B8cdhCDeMTe?si=pkJY5oO-T0eyItQ0BTfQiQ) van [Aphex Twin](https://open.spotify.com/artist/6kBDZFXuLrZgHnvmPu9NsG?si=XdzS6lgoScOnrdclbG7Ckg). Minder bekend, maar minstens zo geschikt als programmeermuziek, is het werk van [William Basinski](https://open.spotify.com/artist/6u5axd0rpDsWSmzhFfb2VB?si=phegU08VQHilIpJ9j56kiw&dl_branch=1), [Joanna Brouk](https://open.spotify.com/artist/3yITaOTDcBPYNnYxlxQuUt?si=Q6MWVQ27SVGGc6dhTTWeQQ), [Julianna Barwick](https://open.spotify.com/artist/0HWfFWL4vVrbaBQqxVCwCi?si=SG6PFWPLQUu_A0-8VR3wkA), [Sarah Davachi](https://open.spotify.com/artist/2Swn6We5XXpyDz1YxRkprA?si=raBOsI8ETkq4jBJDbZo5Hw) en [Caterina Barbieri](https://open.spotify.com/artist/61WgG5fz5ilJrMne7tE1zu?si=377ARMkaSHm3vrfVMxJm7Q).


## Makkelijke muziek


Programmeren is niet altijd moeilijke problemen oplossen. Soms is het een kwestie van meters maken. In dat geval neig ik naar electronisch georiënteerde popmuziek met een zangeres. [Lorde](https://open.spotify.com/artist/163tK9Wjr9P9DmM0AVK7lm?si=7uH4U2bJQb2ba00MtlKurA), [HAIM](https://open.spotify.com/artist/4Ui2kfOqGujY81UcPrb5KE?si=ZGC8Xj17QieLSdjwyLWqPA), [Maggie Rogers](https://open.spotify.com/artist/4NZvixzsSefsNiIqXn0NDe?si=0svMlg4dQDuFj5xLRtl1eQ), [Ralph](https://open.spotify.com/artist/1Ss8sy3C3XXQgxYRwjDln8?si=HgLiSUzjRhq1ncCH5sXmcA) en [Caroline Polachek](https://open.spotify.com/artist/4Ge8xMJNwt6EEXOzVXju9a?si=7w5H1X3OR6iC9VmBpon_tg) zijn uitstekende vertegenwoordigers van die stroming. 


[A.ROSE](https://open.spotify.com/artist/2OVNpc4uw8YDruLaxNhGB5?si=t1q0fhrjQVGmDEId40yAXg) en [Eefje de Visser](https://open.spotify.com/artist/33KABng8GO42ojFJVcABxQ?si=mz4C7E2DRoWCINZk_tDVSQ), met name op [*Bitterzoet*](https://open.spotify.com/album/6i4IItGQSRvbdBguRDggMI?si=bF_yr825TV2E7WDErY7-Lw), vertegenwoordigen Nederland met glans in dit genre. Ook [Nena](https://open.spotify.com/artist/6Tz0QRoe083BcOo2YbG9lV?si=fC03_r75TxiID5zfsGBDag) (vooral [de](https://open.spotify.com/album/78hVLZZJhaXgrnfXKc6yxF?si=inoGQ_ixSZ2lg9cQEvTxhA) [eerste](https://open.spotify.com/album/2OBWk8cRB06GF9wWlHO7wr?si=foccPz85Q1WMgECaGrGhxg) [vier](https://open.spotify.com/album/5vCoRAQaCRYhErG37FPBsc?si=JT1dJJ5VS_OY80zpd1xN4g) [platen](https://open.spotify.com/album/09zqro03Vzw6EoaCVmstBa?si=qXJ_fWBbQpCmkpzvdfYgKQ), niet haar solowerk), hoe *old school* dat ook mag zijn, krijgt van mij een eervolle vermelding.


[Carly Rae Jepsen](https://open.spotify.com/artist/6sFIWsNpZYqfjUpaCgueju?si=qSyjFomzTneaSgh1KjTDLw) verdient het apart vernoemd te worden. Dat is niet alleen omdat ze met [*E•MO•TION*](https://open.spotify.com/album/2oj3FG6fos7zAQJxLQGzou?si=JVerM9_XRS6Ew0GVUO5VDQ) de beste popplaat van het vorige decennium afgeleverd heeft. (En [de B-kantjes](https://open.spotify.com/album/31776n0a6xHYMHSlK4983u?si=C6rDGYiRRGi1TZwVRl3r1A) van die plaat doen er nauwelijks voor onder.) Jepsens energieke muziek is perfect om het schrijven van saaie *plumbing code* tot een feest te maken, maar ook om je voor te bereiden op een belangrijke presentatie of een moeilijk gesprek.


Een jaar geleden raakte ik verslingerd aan de J-Pop van [Keyakizaka46](https://open.spotify.com/artist/03E7w8NrBr4lNCK33TQyil?si=0b4hdkI-QDy0wMc071DnIg), dat dankzij de vrolijke melodieën én de taalbarrière ontzettend schikt is om ongestoord op te programmeren. Onlangs kwam ik erachter dat de groep verder is gegaan onder de naam [Sakurazaka46](https://open.spotify.com/artist/0Ti7MfCiVVQAK8zLSiqlto?si=ZqjTOJyuRxqJ-CYoveO5Qg), dus wie weet, misschien kan ik binnenkort een nieuw repertoir aan Japanse popmuziek opdreunen.


Tot die tijd kan ik op taalbarrièregebied prima uit de voeten met het Oekraïense [Go_A](https://open.spotify.com/artist/4kvCU3MzggM2piZCqvxj0x?si=9nXG6Qg0Sr-6JLsZOWwjSA&dl_branch=1). Het fantastische [*Shum*](https://open.spotify.com/track/7mEDVrAHDnQJStDo8jKJJm?si=c6a3758dd6ba4b7a) had van mij het [afgelopen songfestival](https://open.spotify.com/playlist/37i9dQZF1DWVCKO3xAlT1Q?si=40933185914d4de1) mogen winnen. Hun debuutplaat, [*#Ідиназвук*](https://open.spotify.com/album/3R1jaDGnyFxDBj0bRLJUS2?si=29fvkq9cS22eiyd7oZSLiw&dl_branch=1), klinkt alsof [*The Prodigy*](https://open.spotify.com/artist/4k1ELeJKT1ISyDv8JivPpB?si=zDbydRv3ShS-1xrnEm72GQ&dl_branch=1) zich aan traditionele folkmuziek waagt, en ja, dat is vet. Dit is een ideale plaat voor een laatste sprint aan het eind van de dag. 


Tot slot: [Bob Dylan](https://open.spotify.com/artist/74ASZWbe4lXaubB36ztrGX?si=kjGmb_xfTA6Veo1_RzMKRg). Niet [akoestische](https://open.spotify.com/album/0o1uFxZ1VTviqvNaYkTJek?si=WAreT7R-ReeqbF8--XqYfw) [Dylan](https://open.spotify.com/album/7DZeLXvr9eTVpyI1OlqtcS?si=-qNjZSSHSBGt9QWdu2v7HQ), niet [electrische](https://open.spotify.com/album/6YabPKtZAjxwyWbuO9p4ZD?si=obZ5dPchSqezsfER3pwMCg) [Dylan](https://open.spotify.com/album/4NP1rhnsPdYpnyJP0p0k0L?si=mkFT_BkhQ4G8Q5eLHOfzXA), gewoon: Dylan. In alle gedaanten van zijn bijna zestigjarige (!) carrière. O, en vergeet ook zeker niet *The Bootleg Series* te luisteren als je door zijn reguliere albums heen bent. Met name [Vols. 1-3](https://open.spotify.com/album/0ELQw29ii1k2eHnAYgt5kw?si=2iQWOoh4TxK5jCrcSsiDcw), [Vol. 4](https://open.spotify.com/album/2dAxS22qLNJsj2QbmYCr1V?si=9Cu427tQQg-_J6Wl9QD7iA), [Vol. 5](https://open.spotify.com/album/5CaLbGDGFhuhPKdxOokHmK?si=MbCgAs8MRs-MGEn9a0G7kQ), [Vol. 8](https://open.spotify.com/album/6vwOn4M8sbRbnFB3ZXfLSD?si=FT4r8THLSoasSrSviJydOw) en [Vol. 14](https://open.spotify.com/album/5faKzawYFUfk3IRRe6ERXl?si=1ezTeww6Swqly9kuD_Cw5Q) zijn de moeite meer dan waard. (Maar als ik eerlijk ben, staat deze aanbeveling los van programmeren.)


Naar welke muziek luister jij graag onder het programmeren?
