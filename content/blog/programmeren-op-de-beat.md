---
title: "Programmeren Op De Beat"
date: 2021-05-14T20:59:02+02:00
draft: true
comments: true
tags: ["concentratie", "muziek", "the zone"]
summary: ""
---

Softwareguru Robert "*Uncle Bob*" Martin raadt het in [*The Clean Coder*](https://www.pearson.com/us/higher-education/program/Martin-Clean-Coder-The-A-Code-of-Conduct-for-Professional-Programmers/PGM8366.html) ontwikkelaars af om muziek te luisteren onder het programmeren. 


Waarom? Muziek zorgt ervoor dat je *in the zone* raakt, zegt Martin. Je bereikt dan een gemoedstoestand waarin de code automatisch uit je vingers lijkt te vloeien. Daar waar je normaliter zit te zwoegen op algoritmen en class-designs, lijkt de volgende regel nu volkomen vanzelfsprekend te volgen op de vorige. 


En dat is nu precies wat je niet wil. 


## Huh?


Die argumentatie is op het eerste gezicht ontzettend tegenintuïtief. Wie zich wel eens *in the zone* heeft bevonden, kan bevestigen dat zijn/haar productiviteit veel hoger ligt dan *outside the zone*. Gevoelsmatig is *the zone* precies waar je *in* wil zitten. 


Dat is een breed gedragen standpunt in het veld. In [*Fundamentals of Software Architecture*](https://www.oreilly.com/library/view/fundamentals-of-software/9781492043447/) ([één van de beste boeken over software ontwikkeling die ik in 2020 las](blog/21-05-03-de-beste-boeken-over-software-ontwikkeling-die-ik-in-2020-las)) besteden auteurs Mark Richards en Neal Ford zelfs expliciet aandacht aan dit fenomeen wanneer ze advies geven over het inplannen van vergaderingen. Plan ze aan het begin van de ochtend of aan het eind van de middag, zeggen ze, want midden op de dag haal je ontwikkelaars uit *the zone*!


## Op zoek naar de beste oplossing


Martin is echter onverbiddelijk. Want op het moment dat je *in the zone* bent, houd je op kritisch te denken. Je bent niet meer bezig met het vinden van de beste manier is om het probleem op te lossen dat je voor je hebt liggen. Wat je aan het doen bent, is de eerste oplossing te implementeren die in je opkomt.


De productiviteit die je als ontwikkelaar ervaart, is daarom ook schijn. Ja, je schrijft als een razende regels code. Maar de kans is groot dat je later, wanneer je kritische vermogens weer terug zijn gekeerd, de code die je hebt geschreven toch weer mag herschrijven. En deze keer mét de unit tests waar je je in je gedachteloze toestand niet mee bezig wou houden. 


Is dat het toppunt van productiviteit? Zo bezien klinkt Martins standpunt een stuk minder intuïtief. 


## Mijn muziektips


En toch, ik ken welgeteld één ontwikkelaar die ik nooit met oortjes in heb zien coderen. Eerlijk is eerlijk, dat is wel meteen de beste ontwikkelaar met wie ik ooit heb mogen samenwerken... maar toch. Ik wil het hebben over mijn muziektips, *en dat ga ik doen ook!*


In mijn ervaring zijn er twee soorten problemen in programmeerland: moeilijke en makkelijke. (Of een probleem in de eerste of in de tweede categorie valt, is overigens niet alleen afhankelijk van het probleem zelf, maar ook van de omgeving waar je in werkt, of je lekker in je vel zit, goed hebt geslapen, enzovoort.) Voor elk soort probleem bestaat een soort muziek.


### Moeilijke muziek


Voor moeilijke problemen heb je muziek nodig die je in staat stelt alleen te zijn met je gedachten. Eerst en vooral betekent dat: geen songteksten! Persoonlijk houd ik ervan als de muziek daarnaast een kalmerende uitwerking op me heeft. 


Spotify kent [diverse](https://open.spotify.com/playlist/37i9dQZF1DWYkztttC1w38?si=8be142a3a8994f8d) [playlists](https://open.spotify.com/playlist/37i9dQZF1DWVFeEut75IAL?si=3658bf33e7104c2a) [met](https://open.spotify.com/playlist/37i9dQZF1DWUvHZA1zLcjW?si=a982fe52e5c14969) [klassieke](https://open.spotify.com/playlist/37i9dQZF1DX7KrTMVQnM02?si=35879ca7eff348ee) [muziek](https://open.spotify.com/playlist/37i9dQZF1DWXUpC6mczRpA?si=0ab6c01532584b4c) [die](https://open.spotify.com/playlist/37i9dQZF1DWZYpU3rwrcAz?si=9f24ce8fcf59439f) [daar](https://open.spotify.com/playlist/37i9dQZF1DWU1JctQodQRj?si=aacb86e75a644882) [geschikt](https://open.spotify.com/playlist/37i9dQZF1DX2XWJkYVfE4v?si=98ecd73797c142f8) [voor](https://open.spotify.com/playlist/37i9dQZF1DX9dX3aBjsxqd?si=31895ff4992b4707) [zijn](https://open.spotify.com/playlist/37i9dQZF1DWUajed02NzWR?si=158dd46f003b4a2d). Mijn favoriet in dit genre is echter het album [*Bach: Contemplation*](https://open.spotify.com/album/02Koa96QFRsejQDA39Widn?si=f_Fb0FEVQw-quc9sCjMdlA), een fantastische selectie rustgevende stukken van Johann Sebastian Bach, gespeeld door pianiste Anne Queffélec.


Klassieke muziek en programmeren gaan gevoelsmatig echter maar matig samen. Qua sfeer zou een [electronischer](https://open.spotify.com/playlist/37i9dQZF1DX5trt9i14X7j?si=391ad70daf014b57) geluid passender zijn. Voor écht moeilijke problemen luister ik daarom het liefst naar [ambient](https://en.wikipedia.org/wiki/Ambient_music): een genre minimalistische, veelal atmosferische muziek dat zichzelf expliciet tot doel heeft gesteld zo min mogelijk op te vallen.


Wie "ambient" zegt, kan niet om het werk van [Brian Eno](https://open.spotify.com/artist/7MSUfLeTdDEoZiJPDSBXgi?si=ldc7nPdHTqiQdyykRTpCtg) heen. Zijn [*Ambient 1/Music For Airports*](https://open.spotify.com/album/063f8Ej8rLVTz9KkjQKEMa?si=vvld5s9fSzazBXLfvKsRsA) is een mijlpaal, en niet alleen omdat het het genre haar naam gaf. Opvolger [*Ambient, Vol. 2: The Plateaux Of Mirror*](https://open.spotify.com/album/5ma9r5NFV0poevmydI2qgO?si=Gw6YNYh8T7inKc60DTOpDA) is dankzij het dromerige pianospel van [Harold Budd](https://open.spotify.com/artist/3uOCouLFR4bVx0XeiQJSbl?si=URT5B-bnQEmeBi0-0eV7IQ) minstens zo goed. Ook [*Thursday Afternoon*](https://open.spotify.com/album/6AKF0REZoFiXMorWDpSiZt?si=H4Be-Be5QUecOQ-sR1sX7w) en [*Reflection*](https://open.spotify.com/album/4M33Lu2f5yApwDiPjVKXTl?si=7UL_XNVeQVa-n5TIUwse9Q) - beide één track van ruim een uur - zijn aanraders, net als het met [zijn broer Roger](https://open.spotify.com/artist/7JCthCuu5Wmxv2avqVFolo?si=CaMaKziNTUyKGaoPAKKQ6Q) opgenomen [*Mixing Colours*](https://open.spotify.com/album/7IPh831tMAre1SRBWzp5Vz?si=RUzvQXxIQlKExmuU4SZopg).


Eno's beste plaat is mijns inziens echter [*Apollo: Atmospheres And Soundtracks*](https://open.spotify.com/album/1Km58i317Pm5bQR3wPHKcO?si=5_UrKCz4QwG1UOx_sxtn1g), waarin hij de luisteraar trakteert op een muzikale reis door de ruimte. [*An Ending (Ascent)*](https://open.spotify.com/track/4ZknuVR2jOpMOcfwWpsuEr?si=5bdefbbd208f416e) wordt door menigeen als mooiste ambient-track allertijden bestempeld, maar wat mij betreft gaat [*Always Returning*](https://open.spotify.com/track/2Z81Ao2PO7UANNZBplQ29O?si=c5fcaf5a64f74efb) er met die prijs vandoor. Dit nummer mag op mijn begrafenis gedraaid worden.


Andere klassiekers in het genre zijn [*Structures From Silence*](https://open.spotify.com/album/4lu0DTSxRVeC1xcCIcaKlg?si=VE19GbamQd6MKbyzN6ZYEw) van [Steve Roach](https://open.spotify.com/artist/00gh6kmKYOu8xyorRxQm6a?si=JD7Xpd5YT1iBqAh2ocXEMw) en [*Selected Ambient Works 85-92*](https://open.spotify.com/album/7aNclGRxTysfh6z0d8671k?si=YzPDI-AASYeakcoyEd2kwg) en [*Selected Ambient Works Volume II*](https://open.spotify.com/album/17vHPMmoxN5B8cdhCDeMTe?si=pkJY5oO-T0eyItQ0BTfQiQ) van [Aphex Twin](https://open.spotify.com/artist/6kBDZFXuLrZgHnvmPu9NsG?si=XdzS6lgoScOnrdclbG7Ckg). Minder bekend, maar minstens zo geschikt als programmeermuziek, is het werk van [Julianna Barwick](https://open.spotify.com/artist/0HWfFWL4vVrbaBQqxVCwCi?si=SG6PFWPLQUu_A0-8VR3wkA), [Sarah Davachi](https://open.spotify.com/artist/2Swn6We5XXpyDz1YxRkprA?si=raBOsI8ETkq4jBJDbZo5Hw) en [Caterina Barbieri](https://open.spotify.com/artist/61WgG5fz5ilJrMne7tE1zu?si=377ARMkaSHm3vrfVMxJm7Q).


### Makkelijke muziek


Programmeren is niet altijd moeilijke problemen oplossen. Soms is het een kwestie van meters maken, en in dat geval neig ik naar electronisch georiënteerde popmuziek met een zangeres. [Lorde](https://open.spotify.com/artist/163tK9Wjr9P9DmM0AVK7lm?si=7uH4U2bJQb2ba00MtlKurA) (met name [*Melodrama*](https://open.spotify.com/album/4oCGmYsAQOWt2ACWTpNUU6?si=G8hmMb6gT3S3RLsNu5Rspw)), [HAIM](https://open.spotify.com/artist/4Ui2kfOqGujY81UcPrb5KE?si=ZGC8Xj17QieLSdjwyLWqPA), [Maggie Rogers](https://open.spotify.com/artist/4NZvixzsSefsNiIqXn0NDe?si=0svMlg4dQDuFj5xLRtl1eQ), [Ralph](https://open.spotify.com/artist/1Ss8sy3C3XXQgxYRwjDln8?si=HgLiSUzjRhq1ncCH5sXmcA) en [Caroline Polachek](https://open.spotify.com/artist/4Ge8xMJNwt6EEXOzVXju9a?si=7w5H1X3OR6iC9VmBpon_tg) zijn uitstekende vertegenwoordigers van die stroming. 


[A.ROSE](https://open.spotify.com/artist/2OVNpc4uw8YDruLaxNhGB5?si=t1q0fhrjQVGmDEId40yAXg) en [Eefje de Visser](https://open.spotify.com/artist/33KABng8GO42ojFJVcABxQ?si=mz4C7E2DRoWCINZk_tDVSQ), met name op [*Bitterzoet*](https://open.spotify.com/album/6i4IItGQSRvbdBguRDggMI?si=bF_yr825TV2E7WDErY7-Lw), vertegenwoordigen Nederland met glans in dit genre. Ook [Nena](https://open.spotify.com/artist/6Tz0QRoe083BcOo2YbG9lV?si=fC03_r75TxiID5zfsGBDag) (maar alleen [de](https://open.spotify.com/album/78hVLZZJhaXgrnfXKc6yxF?si=inoGQ_ixSZ2lg9cQEvTxhA) [eerste](https://open.spotify.com/album/2OBWk8cRB06GF9wWlHO7wr?si=foccPz85Q1WMgECaGrGhxg) [vier](https://open.spotify.com/album/5vCoRAQaCRYhErG37FPBsc?si=JT1dJJ5VS_OY80zpd1xN4g) [platen](https://open.spotify.com/album/09zqro03Vzw6EoaCVmstBa?si=qXJ_fWBbQpCmkpzvdfYgKQ), niet haar solowerk), hoe *old school* dat ook mag zijn, verdient een eervolle vermelding.


[Carly Rae Jepsen](https://open.spotify.com/artist/6sFIWsNpZYqfjUpaCgueju?si=qSyjFomzTneaSgh1KjTDLw) verdient het apart vernoemd te worden. Dat is niet alleen omdat ze met [*E•MO•TION*](https://open.spotify.com/album/2oj3FG6fos7zAQJxLQGzou?si=JVerM9_XRS6Ew0GVUO5VDQ) de beste popplaat van het vorige decennium afgeleverd heeft. (En [de B-kantjes van die plaat](https://open.spotify.com/album/31776n0a6xHYMHSlK4983u?si=C6rDGYiRRGi1TZwVRl3r1A) doen er nauwelijks voor onder.) Jepsens energieke muziek is perfect om het schrijven van saaie *plumbing code* tot een feest te maken, maar ook voor wanneer je een moeilijk gesprek moet voeren met bijvoorbeeld je leidinggevende.


Rond deze tijd van het jaar mag ik daarnaast graag naar [de inzendingen van het songfestival](https://open.spotify.com/playlist/37i9dQZF1DWVCKO3xAlT1Q?si=7774b5fc6dbe4ee3) luisteren. Het duistere en opgefokte [Oekraïne](https://open.spotify.com/track/7mEDVrAHDnQJStDo8jKJJm?si=0294ddb9f26c486e) is mijn favoriet, maar [Bulgarije](https://open.spotify.com/track/6R6i1KOZjiPYLZ8dC0cUgd?si=561f408df49543f4), [Frankrijk](https://open.spotify.com/track/1uAOCTevGnyKIDbgZdOCnE?si=2be83200f4cb4da5), [Israël](https://open.spotify.com/track/76TRCnbYfo9GU5DPsZ1uI9?si=f4f2fe8b395a4b69), [Italië](https://open.spotify.com/track/1lWWoec2z1j88GRblI5anV?si=d02ddec6badc4afb), [Noorwegen](https://open.spotify.com/track/1ISMa0THMDKFBq2UMfm02e?si=1dda4934dc094e23), [Roemenië](https://open.spotify.com/track/3JhdCHaJZWnvIqFRHhQfCs?si=dd0c3ca541144562), [Malta](https://open.spotify.com/track/0NbGUXzlqYkSKlGiduwo84?si=357a83bbedc04552), [Tsjechië](https://open.spotify.com/track/0AriSxYRoQelGrFEmS1BWm?si=fefb8f7c516b4bee), [Rusland](https://open.spotify.com/track/6Dz383ZHSKzWh5ZTL7aRra?si=8dfd35a1b37440ca), [Denemarken](https://open.spotify.com/track/5KLDajsSLvA5n2zTwKycvF?si=5f896ba5f1df4988) en [Cyprus](https://open.spotify.com/track/4TAttqXwjj56xZQVKvlX0K?si=32b2b537bf044b3e) hoor ik ook graag. (O, en [Finland](https://open.spotify.com/track/1Z1BSrmGhjw4FVEtySGI54?si=c85689a4dc6d49fc) en [Polen](https://open.spotify.com/track/3vTq9AmdeZt7QVslH68LK8?si=3f49b62e94d04df5) stiekem ook.)


En als we nu toch bezig zijn met foute muziek: een jaar geleden raakte ik verslingerd aan de J-Pop van [Keyakizaka46](https://open.spotify.com/artist/03E7w8NrBr4lNCK33TQyil?si=0b4hdkI-QDy0wMc071DnIg), dat dankzij de taalbarrière ontzettend schikt is om ongestoord op te programmeren. Onlangs kwam ik erachter dat de groep verder is gegaan onder de naam [Sakurazaka46](https://open.spotify.com/artist/0Ti7MfCiVVQAK8zLSiqlto?si=ZqjTOJyuRxqJ-CYoveO5Qg), dus wie weet, misschien kan ik binnenkort een nieuw repertoir aan Japanse popmuziek opdreunen.


Tot slot: [Bob Dylan](https://open.spotify.com/artist/74ASZWbe4lXaubB36ztrGX?si=kjGmb_xfTA6Veo1_RzMKRg). Niet [akoestische](https://open.spotify.com/album/0o1uFxZ1VTviqvNaYkTJek?si=WAreT7R-ReeqbF8--XqYfw) [Dylan](https://open.spotify.com/album/7DZeLXvr9eTVpyI1OlqtcS?si=-qNjZSSHSBGt9QWdu2v7HQ), niet [electrische](https://open.spotify.com/album/6YabPKtZAjxwyWbuO9p4ZD?si=obZ5dPchSqezsfER3pwMCg) [Dylan](https://open.spotify.com/album/4NP1rhnsPdYpnyJP0p0k0L?si=mkFT_BkhQ4G8Q5eLHOfzXA). Bob Dylan in alle gedaanten van zijn bijna zestigjarige (!) carrière. O, en vergeet ook zeker niet *The Bootleg Series* te luisteren als je door zijn albums heen bent. Met name [Vols. 1-3](https://open.spotify.com/album/0ELQw29ii1k2eHnAYgt5kw?si=2iQWOoh4TxK5jCrcSsiDcw), [Vol. 4](https://open.spotify.com/album/2dAxS22qLNJsj2QbmYCr1V?si=9Cu427tQQg-_J6Wl9QD7iA), [Vol. 5](https://open.spotify.com/album/5CaLbGDGFhuhPKdxOokHmK?si=MbCgAs8MRs-MGEn9a0G7kQ), [Vol. 8](https://open.spotify.com/album/6vwOn4M8sbRbnFB3ZXfLSD?si=FT4r8THLSoasSrSviJydOw) en [Vol. 14](https://open.spotify.com/album/5faKzawYFUfk3IRRe6ERXl?si=1ezTeww6Swqly9kuD_Cw5Q) zijn de moeite meer dan waard. (Maar als ik eerlijk ben, staat deze aanbeveling los van programmeren.)


De vraag is nu alleen wel: moet je mijn muziektips opzetten onder het programmeren of niet?


En naar welke muziek luister jij graag onder het programmeren?
