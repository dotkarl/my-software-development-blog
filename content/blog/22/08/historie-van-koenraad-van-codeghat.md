---
title: "Historie van Koenraad van Codeghat"
author: "Karl van Heijster"
date: 2022-08-19T10:13:33+02:00
draft: false
comments: true
tags: ["debuggen", "poezie"]
summary: "*Koenraad bestijgt dapper 't ros / van de debugger, bereid / te dolen onder de linde. // Hij stapt door het beslisbos / dat hem naar hier heeft geleid / maar kan de oorzaak niet vinden.*"
---

Koenraad bestijgt dapper 't ros

van de debugger, bereid

te dolen onder de linde.

<br>

Hij stapt door het beslisbos

dat hem naar hier heeft geleid

maar kan de oorzaak niet vinden.

<br>

Een bug is maar een draak, los-

geslagen ja, maar geheid

te temmen, vast te binden.

<br>

Maar hier is niets, slechts chaos.

Zijn guts transformeert in spijt

nu de tranen hem verblinden.

<br>

Het zwaard slaat stuk, total loss

op de code wiens schoonheid

hij eens baarde, ooit beminde.
