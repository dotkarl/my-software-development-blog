---
title: "Een kerstgedicht"
author: "Karl van Heijster"
date: 2022-12-23T08:28:57+01:00
draft: false
comments: true
tags: ["poëzie", "productieverstoring"]
summary: "*Elke vogel zingt zijn lied maar de app werkt nu dus niet. / In de volle maan, zet je laptop aan. / Tik tik tik, tak tak tak, laat de code stromen: / De fix zal snel komen!*"
---

**Midden in een winternacht**


Midden in een winternacht kwam het telefoontje.
<br>
SRE stond in de wacht, op een klaag’rig toontje:


Elke vogel zingt zijn lied maar de app werkt nu dus niet.
<br>
In de volle maan, zet je laptop aan.
<br>
Tik tik tik, tak tak tak, laat de code stromen:
<br>
De fix zal snel komen!

Vloeken klonken overal, geslachtsdelen en ziekten,
<br>
toen de dev gans geel van gal d’errorlogs in spiekte.


Elke vogel zingt zijn lied maar de app werkt nu dus niet.
<br>
In de volle maan, zet je laptop aan.
<br>
Tik tik tik, tak tak tak, laat de code stromen:
<br>
De fix zal snel komen!


Bij het krieken van de dag, voelt de dev zich stom, ja.
<br>
Want de configuratie miste een puntkomma.


Elke vogel zingt zijn lied en de app die deed het niet.
<br>
Veeg nu weg die traan, laat je koffie staan.
<br>
Klik klik klik, laptop uit, ‘t is tijd om te dromen:
<br>
*De fix is gekomen!*
