---
title: "Twee sonnetten over Product Owners"
author: "Karl van Heijster"
date: 2022-09-30T10:37:51+02:00
draft: false
comments: true
tags: ["poÃ«zie", "scrum"]
summary: "*Het staat me nu nog helder voor de geest / hoe hij uit zijn ogen keek: compleet maf. / Schuimend vroeg hij of er ook gewerkt was / of dat we twee weken hadden gefeest.*"
---

**Afscheid**


Om elf uur stipt is de dienst deze week,
<br>
dan zeggen we vaarwel vriend, adios.
<br>
De koffieautomaat is in chaos:
<br>
het is druk want er is dit keer ook cake.


Zelfs de big boss is erbij, om een steek
<br>
onder water te geven, zeker! Plots
<br>
breekt er een oorverdovend applaus los.
<br>
We kijken naar elkaar: wie houdt de preek?


Aan onze PO, droef maar trots, de eer:
<br>
'Onze vriend was klein, maar haar waard' groot.
<br>
Vouwt dus de handen en bidt tot de Heer.


Na al dat harde werk (en wat gekloot)
<br>
is onze app dan wel uitgefaseerd,
<br>
zij stierf dankzij jullie geen stille dood.'


<br>
<br>


**Crazy**


Van mijn tweede PO leerde 'k het meest.
<br>
Eens kapte hij een Sprint Review bruut af,
<br>
stuurde alle stakeholders weg. Als straf
<br>
sloeg hij met de vuist op 't bureau, dat beest.


Het staat me nu nog helder voor de geest
<br>
hoe hij uit zijn ogen keek: compleet maf.
<br>
Schuimend vroeg hij of er ook gewerkt was
<br>
of dat we twee weken hadden gefeest.


Hij had zowaar een speech in het verschiet:
<br>
'Deze build is eenvoudig instabiel,
<br>
ik wil niet dat 'n eindgebruiker dit ziet.


En wen er maar aan, dat ik zo uitviel.
<br>
Want we overleven 't never nooit niet
<br>
tenzij ik wat gek doe, vraag maar aan Seal.'
