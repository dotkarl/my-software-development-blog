---
title: "Twee gedichten over liefde en code"
author: "Karl van Heijster"
date: 2022-02-14T07:52:03+01:00
draft: false
comments: true
tags: ["clean code", "poëzie"]
summary: "*Sinds een dag of twee, / vlinders in mijn code.*"
---

**Muze**

<br>

Muzemeisje, je hebt me in je macht.

Je loense ogen, geslaagdetestgroen,

en Liskov-substitueerbare lach

verleiden me beiden goed stout te doen.

<br>

Van 't moment dat je aan me bent verschenen

\- je uitgesplitste schouders, de schoonheid

van je enigverantwoord'lijke benen -,

loop ik over van geile verliefdheid.

<br>

Maar 't gaat me niet om je goddelijk lijf.

Door jouw geest, op slot voor verandering,

open voor extensie (zo sexy!), schrijf

ik scherp en schoon, in jouw belichaming.

<br>

Mop, je bent waarlijk een inspiratie

bij 't programmeren. Niet de poëzie.


<br>
<br>

**Niet normaal**

<br>

Sinds een dag of twee,

vlinders in mijn code. (Van

Doe Maar niet Normaal.)
