---
title: "Als Shakespeare code had geschreven"
author: "Karl van Heijster"
date: 2024-01-05T07:57:34+01:00
draft: false
comments: true
tags: ["poëzie"]
summary: "*Zouden jij en ik elkaar zijn sonnetten geven, / als William Shakespeare code had geschreven? / Zeg maar: brengt `i.Compare(thee, summersDay)` / je in vervoering of valt dat wel mee?*"
---

**Codeklaagzang**

<br>

Zouden jij en ik elkaar zijn sonnetten geven,

als William Shakespeare code had geschreven?

Zeg maar: brengt `i.Compare(thee, summersDay)`

je in vervoering of valt dat wel mee?

<br>

We zouden rijm en metrum verlangen

wanneer Dantes Italiaans is vervangen

door Java: `if (Enter()) AbandonHope();`

doet wat het doet, maar klinkt toch wat goedkoop.

<br>

Ik ben geen poëet, ik schrijf slechts code.

Maar 'k dicht even oprecht mijn methoden.

Niettemin voor mij geen liefde of roem.

<br>

Om mijn code word ik - snik! - niet bemind.

Als ik  `“I love you!“` in de console print

antwoordt mijn laptop alleen met gezzz…

<br>

## (Naschrift)


De overpeinzingen in het bovenstaande gedicht inspireerden me de daad bij het woord te voegen. Als Shakespeare geen sonnetten maar `sonnetten` had geschreven, dan zou het er ongeveer zo uit kunnen hebben gezien:


{{< gist dotkarl a4f59e5c2b8feb7dbb3410326dd630f2 "Sonnet18.cs">}}


De broncode van dit gedicht is [hier](https://github.com/dotkarl/Sonnet18 "'dotkarl/Sonnet18', GitHub") beschikbaar. Wanneer het programma wordt gerund, dan print het [Shakespeares oorspronkelijke sonnet](https://en.wikipedia.org/wiki/Sonnet_18 "'Sonnet 18', Wikipedia") naar de console.
