---
title: "Sciencefictionsonnetten"
author: "Karl van Heijster"
date: 2024-03-15T08:02:11+01:00
draft: false
comments: true
tags: ["poÃ«zie"]
summary: "*Ik ontdek hightech, ja zo kek als Neo / zo hack ik krek. Maar dan zonder trenchcoat / of lenig liefje, geen zonnebril ook, / vandaar dat ik er minder cool uitzie--o.*"
---

**Borrelmix Reloaded**


Verjaardag na dag is het raak. Steeds als
<br>
ik beken dat ik whitehathacker ben,
<br>
vraagt tante: 'Is dat niet illegaal?' en
<br>
oom: 'Zoals in die film?' Ik antwoord vals:


'Ik ontdek hightech, ja zo kek als Neo
<br>
zo hack ik krek. Maar dan zonder trenchcoat
<br>
of lenig liefje, geen zonnebril ook,
<br>
vandaar dat ik er minder cool uitzie--o,


er is ook geen agent die mij bespiedt:
<br>
ik werk voor het systeem, niet het verzet.
<br>
Ik ben staatsdienaar, overheidskadet --
<br>
gelukkig maar: kung fu kan 'k ook al niet.'


De familiekring valt toch even stil.
<br>
Neef knikt beleefd: 'Je nam de blauwe pil.'


<br>
<br>


**Judgment Day**


Dinsdag waarschuwt zo'n Schwarzenegger-tiep
<br>
(stem als een robot -- een kast, een kerel),
<br>
dringend voor het eind van heel de wereld
<br>
met de groeten van ChatGPT.


'Elke techniek kent toch voor- en tegenstanders,'
<br>
zo sus ik. 'Mijn maat -- heel aardig, programmeert 
<br>
voor onz' defensie, heel vaardig, luchtafweer,
<br>
faciliteert zo de waterlanders


van de vijand -- dus hij blikt en zegt:
<br>
"Man, ik werk, de hele tijd, zelfs op 't toilet
<br>
aan een leuk nieuw project, 't heet SkyNet." --
<br>
wat voor schoft ziet daarin nu iets slechts?'


'k Dacht nog: hij bedankt met *see ya later*,
<br>
dus dat is hoop ik geen Terminator!
