---
title: "Twee sonnetten"
author: "Karl van Heijster"
date: 2025-03-14T07:54:55+01:00
draft: false
comments: true
tags: ["poëzie"]
summary: "*De grenzen van Java, kerel, / zijn de grenzen van mijn wereld. / Daarom kan ik leven met `null`. // Maar 'n JavaScript-ontwikkelaar / z'n wereldje vind ik maar naar. / Want `undefined`, da's flauwekul.*"
---

**Carmen codico-philosophicus**


Voor mij eindigt de wereld niet
<br>
bij het ware of onware,
<br>
maar in een ledig grijs gebied
<br>
waar je geen ding kunt ontwaren.
<br>


Dat terwijl voor die drommels geldt:
<br>
menig uitstap resulteerde
<br>
bij uitzond'ring teleurgesteld
<br>
in 't ongedefinieerde.
<br>


De grenzen van Java, kerel,
<br>
zijn de grenzen van mijn wereld.
<br>
Daarom kan ik leven met `null`.
<br>


Maar 'n JavaScript-ontwikkelaar
<br>
z'n wereldje vind ik maar naar.
<br>
Want `undefined`, da's flauwekul.


<br>
<br>


**Fabels**


De codecompiler vertaalt steeds
<br>
de veelvoud aan variabelen 
<br>
en functies in eenduidige reeks-
<br>
en nullen-enen, schrijft fabels in


computertaal die processoren
<br>
zwetend doen zuchten op zoek naar
<br>
zwoele afkoeling, reactoren
<br>
smelt zijn codepoëzie zomaar


zonder pardon. Wie zoveel reken-
<br>
kracht vraagt weet wat hij verlangt van zijn
<br>
slaaf, zo iemand vindt crashes een teken: 
<br>
ikke zo groot, machientje zo klein.


Is het niet moeilijk dichter te zijn
<br>
bij een CPU z'n zielepijn?
