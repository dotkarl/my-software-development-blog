---
title: "Een sonnet over spaghetticode"
author: "Karl van Heijster"
date: 2021-11-27T13:33:22+01:00
draft: true
comments: true
tags: ["clean code", "poÃ«zie", "verantwoordelijkheid"]
summary: "*Wie waagde het zich zo te verlagen; / Zich te bezondigen aan zeker elf / Flaters, in alle bogen en lagen / Van dit tanend, besmet codegewelf?*"
---

**Spaghettisonnetti**

<br>

En ja hoor, zul je altijd zien: net die 

Ene bug, juist in jouw mik geschoven,

Zit verstopt in kluwen van spaghetti,

Gekookt door een programmeur die boven

<br>

Van onder niet scheiden kan; als doof en

Blind voor zijn lezer, stom ook nog, zet-ie

Schone code, in elkaar geschoven,

Tot onlogica om, 't is 'n deceptie.

<br>

Wie waagde het zich zo te verlagen;

Zich te bezondigen aan zeker elf

Flaters, in alle bogen en lagen

<br>

Van dit tanend, besmet codegewelf?

De *blame*-knop wijst uit: jij mag niet klagen,

Want die sul van een kok, dat was je zelf.
