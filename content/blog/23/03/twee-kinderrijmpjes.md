---
title: "Twee kinderrijmpjes"
author: "Karl van Heijster"
date: 2023-03-24T08:27:12+01:00
draft: false
comments: true
tags: ["poëzie", "security"]
summary: "*De wekker van de hacker ging om zes uur. / Het mannetje had ‘n plannetje, // hij hackte de ef-bi-aai, heel fraai / met geen phishingmail teveel...*"
---

**De wekker van de hacker**


De wekker van de hacker ging om zes uur.
<br>
Het mannetje had ‘n plannetje,


hij hackte de ef-bi-aai, heel fraai
<br>
met geen phishingmail teveel:


*Flik, klik maar flink op deze link*
<br>
*en ontvang twee flessen om die dorst te lessen!*


Je verwacht het nie’, maar de security-
<br>
afdeling daar is sindsdien zwaar zuur!


Jongen, meisje, ga nu gauw slapen 
<br>
want papa is bezig met scherven rapen.


<br>
<br>


**Ze hebben de FBI gehackt**


Ze hebben de FBI gehackt,
<br>
ik zeg het je, de FBI gehackt!


Niet door de firewall te omzeilen
<br>
of de verdedigingsmuur om te keilen 


of wachtwoorden te kraken
<br>
om in hun database te raken.


Ze hebben de FBI gehackt,
<br>
ik zeg het je, de FBI gehackt!


Ze stuurden gewoon een mail,
<br>
ze stuurden er heel veel


of men een gratis drinkfles zou willen,
<br>
en dan even hun gegevens hier invullen.


Ze hebben de FBI gehackt,
<br>
ik zeg het je, de FBI gehackt!


De directeur schreeuwt brand en moord!
<br>
En zo luidt de security officer z’n antwoord:


Nou treur toch niet te zeer, mijnheer:
<br>
d'agenten hebben in elk geval geen dorst meer!


Ze hebben de FBI gehackt,
<br>
ik zeg het je, de FBI gehackt!


<br>
<br>


*Naschrift: mijn dichtbundel* 101 kinderrijmpjes over die keer dat de FBI werd gehackt *zoekt nog een uitgever.*
