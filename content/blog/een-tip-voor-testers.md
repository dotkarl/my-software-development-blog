---
title: "Een tip voor testers"
author: "Karl van Heijster"
date: 2026-01-23T10:29:45+01:00
draft: true
comments: true
tags: ["software ontwikkelaar (rol)", "testen", "tester (rol)"]
summary: "Elke softwareontwikkelaar weet dat hij zijn werk goed moet testen. Waarom glippen de meest voor de hand liggende bugs er dan toch doorheen? Omdat testen bij testers is belegd. Dat klinkt voor programmeurs verleidelijk efficiënt: waarom tijd besteden aan het schrijven van tests als iemand het werk toch nog naloopt? Deze taakverdeling nodigt uit tot lagere codekwaliteit en legt de pijn daarvan bij testers."
---

*De volgende tekst schreef ik naar aanleiding van een bericht van [Maartje van Oorschot](https://www.linkedin.com/in/maartjevanoorschot/) op LinkedIn, waarin ze auteurs zocht die mee wilden schrijven aan het tweede deel van* 101 Tips voor Testers. *Dit is mijn tip.*


{{< asterisk >}}


# Maak ontwikkelaars verantwoordelijk voor testen!


Elke softwareontwikkelaar weet dat hij zijn werk goed moet testen. Waarom glippen de meest voor de hand liggende bugs er dan toch doorheen? Omdat testen bij testers is belegd. Dat klinkt voor programmeurs verleidelijk efficiënt: waarom tijd besteden aan het schrijven van tests als iemand het werk toch nog naloopt? Deze taakverdeling nodigt uit tot lagere codekwaliteit en legt de pijn daarvan bij testers.


Verschuif de verantwoordelijkheid naar waar die hoort. Programmeren en testen zijn twee kanten van dezelfde munt. Het is aan ontwikkelaars om te bewijzen dat de code werkt zoals bedoeld, niet aan testers om dat te controleren. Begin elke feature met het gezamenlijk opstellen van testcases die, als ze slagen, jullie voldoende vertrouwen geven om te releasen. Automatiseer de tests tijdens de ontwikkeling één voor één en werk de lijst bij zodra inzichten veranderen. Dat gesprek schept een gedeeld beeld van de requirements en brengt ontwikkelaars en testers dichter bij elkaar. Zo vormen we echt een team! 


Karl van Heijster <br>
Softwareontwikkelaar <br>
Stichting Cito
